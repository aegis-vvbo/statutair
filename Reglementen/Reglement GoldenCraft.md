### Titel 1. Definities

#### Artikel 1 – Het Netwerk

1.  GoldenCraft is een initiatief en een project van Aegis Vereniging van
    Beheerders en Ontwikkelaars.

2.  GoldenCraft zal ook bekend zijn onder de naam “GCPlay” of “GoldenCraft
    Remastered”.

3.  In dit reglement zal GoldenCraft ook bekend staan als “het netwerk” of “het
    project”.

4.  GoldenCraft is een verzameling van organen die haar juridische grondslag
    krijgt binnen dit reglement van de organisatie “Aegis Vereniging van
    Beheerders en Ontwikkelaars”, gevestigd te Groningen.

#### Artikel 2 – Verdere definities

1.  Met spelers worden in dit reglement derden bedoelt die geen lid zijn van de
    Vereniging en die gebruik maken van de gratis aangeboden diensten van de
    Vereniging.

2.  Met staffleden worden in dit reglement derden bedoelt die geen lid zijn van
    de Vereniging en die als vrijwilliger activiteiten uitvoeren voor de
    Vereniging.

3.  Met gamemodes worden in dit reglement servers, gameservers of groepen van
    servers of gameservers bedoelt die een duidelijk aantoonbaar gedeelte binnen
    het netwerk vormen met haar eigen vorm van gameplay.

4.  Met Realms en GoldenRealms zullen in dit document gamemodes of servers
    bedoelt die geen organen zijn en die de Vereniging host binnen het project
    GoldenCraft, waarbij spelers zelf de beschikking hebben over hun eigen
    gamemode of server om hierbij beheerervaring op te doen.

#### Artikel 3 – Het Doel

1.  GoldenCraft heeft als doel om verdere invulling te geven aan de statutaire
    doelstellingen van de Vereniging.

2.  GoldenCraft heeft onder andere als doel om vrijwilligers die deel uitmaken
    van een van de organen te helpen te helpen in de uitvoering van hun
    vaardigheden in de ICT met beheren, programmeren en support.

3.  GoldenCraft heeft ook als doel om voor spelers de uitvoering van hun
    ICT-gerelateerde hobby gamen te vergemakkelijken en om meer plezier te
    bieden.

4.  De activiteiten van Aegis-VvBO onder de naam “GoldenCraft” zullen zo veel
    mogelijk draaien op donaties en sponsoring van derde partijen. In ruil voor
    deze sponsoring of donaties kunnen de sponsoren of donateurs bijvoorbeeld
    meer naamsbekendheid krijgen binnen het netwerk.

#### Artikel 4 – Overige details

1.  Om lid te zijn van één van de in dit reglement opgestelde organen, is
    lidmaatschap van de Vereniging niet verplicht, tenzij dit reglement of een
    voorschrift anders bepaalt.

2.  Zetel, lidmaatschap, vrijwilligerswerk of andere bevoegdheden of functies
    binnen de in dit reglement opgestelde organen zullen en kunnen geen
    lidmaatschap van of voor de Vereniging betekenen, tenzij de normale
    statutaire en reglementaire procedure is doorlopen, en de vrijwilliger
    hierdoor lidmaatschap verschaft.

#### Artikel 5 – Het Bestuur & Statutair

1.  Het Bestuur is en blijft bevoegd om gebruik te maken van alle bevoegdheden
    die in dit reglement aan een orgaan is gegeven.

2.  Het Bestuur is bij bijzondere omstandigheden bevoegd om namens een van de in
    dit reglement opgestelde organen te handelen. Hierbij is zij verplicht om de
    Netwerkraad en het desbetreffende orgaan zo spoedig mogelijk te informeren.

3.  Het Bestuur is belast met het vaststellen van een voorschrift voor de
    algemene voorwaarden, regels, gedragsregels en overige voorwaarden of
    bepalingen waaraan spelers, gamemodes en vrijwilligers zich moeten houden.

4.  Het Bestuur is bevoegd om te besluiten het Project GoldenCraft voort te
    zetten als een zelfstandige juridische entiteit. Indien zij hiertoe besluit
    moet zij de Algemene Ledenvergadering informeren van dit besluit. Zij moet
    daarna dit besluit ter uitvoering brengen, waarbij de Vereniging de enige
    belanghebbende zal zijn van de nieuwe zelfstandige juridische entiteit,
    tenzij het Bestuur toestemming krijgt van de Algemene Ledenvergadering om
    meerdere belanghebbenden te hebben. Bij oprichting zullen de leden van de
    Netwerkraad het eerste bestuur zijn.

### Titel 2. Netwerkraad

#### § 1. Instelling

#### Artikel 6

1.  Er is binnen de groep organen die GoldenCraft heet, een orgaan dat de
    Netwerkraad zal heten.

2.  De Netwerkraad zal ook bekend zijn als “Het Netwerkteam”, “Team Netwerk”, en
    leden zullen indien nodig de titel “lid Netwerkraad” of indien verkort
    noodzakelijk is zullen zij de titel “Netwerk” dragen.

3.  Leden van de Netwerkraad kunnen uit de leden van de Vereniging door zowel
    het Bestuur als de Algemene Ledenvergadering voorgedragen worden.

4.  Leden van de Netwerkraad worden aangesteld en ontslagen door het Bestuur.

#### § 2. Bevoegdheden

#### Artikel 7

1.  De Netwerkraad is bevoegd om gamemodes op te heffen en in te stellen.

2.  De Netwerkraad is bevoegd om servers te beheren die door het Bestuur aan
    haar gegeven zijn in het kader van het project.

3.  De Netwerkraad is bevoegd om fondsen te werven, sponsoren te regelen en
    donateurs te binden voor de Vereniging, waarbij de besteding van de fondsen
    primair aan het project ten goede moet gaan.

4.  De Netwerkraad is bevoegd om reclame te maken en het project te
    vertegenwoordigen op zowel traditionele media als social media.

5.  De Netwerkraad is bevoegd om vrijwilligersovereenkomsten te sluiten namens
    de Vereniging, voor onder andere activiteiten, organen en de lidmaatschap
    van organen binnen het project. Zij is niet bevoegd om hierbij een
    vergoeding te geven.

6.  De Netwerkraad is overigens ook belast met het in goede banen leiden van
    communicatie en aangelegenheden die meerdere gamemodes betreffen

#### Artikel 8 – Restricties

1.  De Netwerkraad is niet handelsbevoegd.

2.  De Netwerkraad is niet bevoegd om betalingen te maken of overeenkomsten te
    sluiten, tenzij dit reglement anders bepaalt.

3.  De Netwerkraad dient bij het uitvoeren van haar bevoegdheden het Bestuur zo
    spoedig mogelijk op de hoogte te stellen van de besluiten die zij neemt, en
    de acties die zij onderneemt.

4.  Leden van de Netwerkraad zijn

5.  Het bestuur is op verzoek van de Netwerkraad of bij bijzondere
    omstandigheden bevoegd om namens de Netwerkraad te handelen.

### Titel 3. Gamemodes

#### Artikel 9

In elke gamemode is een Teamleider en een staffteam.

#### § 1. Teamleider

#### Artikel 10

De Teamleider wordt benoemd en ontslagen door de Netwerkraad.

#### Artikel 11

De Teamleider en de Netwerkraad kunnen overige teams opheffen en instellen
binnen de gamemode.

#### Artikel 12

De Teamleider is belast met het regelen en managen van interne aangelegenheden
binnen de gamemode en haar (staff)teams, het assisteren en instrueren van deze
teams, overige teams en haar spelers, alsmede het beheren van de gamemode en het
configureren daarvan.

#### § 2. Staffteam en overige teams

#### Artikel 13

Leden van het staffteam worden benoemd en ontslagen door de Teamleider.

#### Artikel 14

Leden van de overige teams als bedoelt in artikel 11 worden benoemd en ontslagen
door de Teamleider.

#### Artikel 15

Het staffteam zal belast zijn met het helpen en begeleiden van de spelers, en
het naleven van de regels en algemene voorwaarden van GoldenCraft, de statuten
en reglementen van de Vereniging, binnen de gamemode, alsmede het assisteren van
de Teamleider en overige taken waar de Teamleider het mandaat voor verleent.

#### Artikel 16

De overige teams als bedoelt in artikel 11 worden belast met overige
activiteiten waarvoor de Teamleider hen het mandaat verleent.

### Titel 4. Overige organen

#### § 1. Teamvertegenwoordiging

#### Artikel 17

Iedere Teamleider zal lid zijn van de Teamvertegenwoordiging.

#### Artikel 18

1.  De Teamvertegenwoordiging wijst uit haar midden een voorzitter van de
    Teamvertegenwoordiging aan.

2.  Deze voorzitter zal de woordvoerder van de Teamvertegenwoordiging zijn, en
    desgevraagd de vergadering voorzitten.

3.  Indien de Netwerkraad daarvoor kiest, kan zij iemand aanstellen om een
    specifieke vergadering voor te zitten.

#### Artikel 19

De Teamvertegenwoordiging zal de Netwerkraad desgevraagd adviseren bij haar
beslissingen.

#### § 2. Hubteam

#### Artikel 20

1.  Teamleden van het Hubteam worden voorgedragen door de Netwerkraad na het
    inwinnen van advies bij de Teamvertegenwoordiging.

2.  Teamleden van het Hubteam worden benoemd en ontslagen door de Netwerkraad.

#### Artikel 21 – Belast & Bevoegdheden

Het Hubteam zal belast zijn met het helpen en begeleiden van de spelers, en het
naleven van de regels en algemene voorwaarden van GoldenCraft, de statuten en
reglementen van de Vereniging, binnen gemeenschappelijke gameservers en ruimtes
die niet te classificeren vallen als gamemode, Realm of mini-gamemode, alsmede
het assisteren van de Netwerkraad binnen gemeenschappelijke gameservers en
ruimtes die niet te classificeren vallen als gamemode, Realm of minigamemode.

#### § 5. Team Minigamemodes

#### Artikel 22

1.  Teamleden van het Team Mini-gamemodes worden voorgedragen door de
    Netwerkraad na het inwinnen van advies bij de Teamvertegenwoordiging.

2.  Teamleden van het Team Mini-gamemodes worden benoemd en ontslagen door de
    Netwerkraad.

#### Artikel 23 – Belast & Bevoegdheden

Het Team Mini-gamemodes zal belast zijn met het helpen en begeleiden van de
spelers, en het naleven van de regels en algemene voorwaarden van GoldenCraft,
de statuten en reglementen van de Vereniging, binnen gemeenschappelijke
gameservers en ruimtes die te door de Netwerkraad geclassificeerd zijn als
mini-gamemode, alsmede het assisteren van de Netwerkraad binnen
gemeenschappelijke gameservers en ruimtes die door de Netwerkraad
geclassificeerd zijn als mini-gamemode.

#### § 4. Realmteam

#### Artikel 24

Er zal een Realmteam zijn.

#### Artikel 25

Teamleden van het Realmteam worden benoemd en ontslagen door de Netwerkraad.

#### Artikel 26 – Belast & Bevoegdheden

1.  Het Realmteam zal belast zijn met het helpen en begeleiden van de gebruikers
    van Realms, en binnen de Realms zal het mede belast zijn met het naleven van
    de regels en algemene voorwaarden van GoldenCraft en de statuten en
    reglementen van de Vereniging, alsmede belast met het assisteren van de
    Netwerkraad binnen en rondom Realms.

2.  Het Realmteam is ook bevoegd tot het verstrekken, intrekken, beheren en het
    uitvoeren van andere handelingen die betrekking hebben tot Realms.

#### § 5. Staffchefs

#### Artikel 27

Staffchefs kunnen ontslagen en benoemd worden door de Netwerkraad.

#### Artikel 28 – Belast & Bevoegdheden

1.  Een Staffchef is belast met het uitvoeren van specifieke bevoegdheden namens
    de Netwerkraad of individuele leden, waarvoor de Staffchef in kwestie
    specifieke toestemming en machtiging heeft gekregen.

2.  Een Staffchef is bevoegd om toezicht te houden en hand te haven op beleid
    binnen de verschillende gamemodes, mits hij hiervoor toestemming heeft van
    de Netwerkraad of één van haar leden.
