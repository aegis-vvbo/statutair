#### Artikel 1 – Het orgaan

1.  Het orgaan dat belast is met de in lid 3 van artikel 4 van de statuten
    bepaalde bevoegdheden, zal de Commissie Werving en Toelating heten.

2.  De naam van de Commissie Werving en Toelating kan afgekort worden tot CWT of
    de Commissie W&T.

3.  Er dient minimaal 1 lid te zijn.

4.  Indien er geen leden zijn, moet het bestuur zo snel als redelijkerwijs
    mogelijk is, nieuwe leden aanstellen. Totdat dit gedaan is, zullen de in dit
    orgaan gestelde bevoegdheden bij het bestuur liggen.

#### Artikel 2 – Aanstelling en ontslag

1.  Leden van de Commissie W&T worden voorgedragen door de Algemene
    Ledenvergadering en het bestuur en aangesteld door het Bestuur.

2.  Leden van de Commissie W&T kunnen worden ontslagen door een besluit van de
    Algemene Ledenvergadering en het Bestuur.

#### Artikel 3 – Overige bevoegdheden

De Commissie W&T is overigens ook bevoegd tot het vinden van sponsors en
donateurs.

#### Artikel 4 – Verplichtingen

De Commissie W&T is verplicht om het Bestuur tijdig op de hoogte te stellen van
voornemens tot het nemen van beslissingen en besluiten.

#### Artikel 5 – Vertegenwoordiging

De Commissie W&T is bij meerderheidsbesluit en met instemming van de
Bestuursvoorzitter bevoegd om één of meerdere leden van de Commissie bevoegd te
maken tot het vertegenwoordigen van de Commissie en het uitvoeren van haar
bevoegdheden. Deze bevoegdheid kan zowel gedeeltelijk als volledig zijn.
