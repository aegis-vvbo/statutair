### Hoofdstuk 1. De Vereniging

#### Artikel 1 – De Vereniging

1.  De Vereniging heeft als naam “Aegis Vereniging van Beheerders en
    Ontwikkelaars”.

2.  De Vereniging is gevestigd te Groningen.

3.  De Vereniging is aangegaan voor onbepaalde tijd.

4.  Het Verenigingsjaar loopt van 1 januari t/m 31 december.

5.  De Vereniging zal wel ingeschreven worden bij de Kamer van Koophandel te
    Groningen.

#### Artikel 2 – Het Doel

1.  De Vereniging heeft als doel om voor haar leden en derden de uitvoering te
    verbeteren van de hobby’s programmeren, beheren of andere ICT-gerelateerde
    hobby’s zoals het hosten, beheren of programmeren van gameservers of het
    eigen non-profit Aegis gameplatform.

2.  De Vereniging heeft niet als oogmerk om winst te behalen of deze winst te
    verdelen onder haar leden of bestuur.

3.  Pogingen van een of meerdere bestuurders om lid 2 van dit artikel te
    overtreden zal gezien worden als onbehoorlijk bestuur.

#### Artikel 3

Bepalingen in deze statuten, de regelementen of de voorschriften zijn pas van
toepassing nadat deze in werking treden. Dit betekend dat zij niet met
terugwerkende kracht kunnen werken.

### Hoofdstuk 2. Lidmaatschap

#### Artikel 4 – Lidmaatschap

1.  De Vereniging heeft leden.

2.  Leden kunnen verplicht worden om de in artikel 34 bedoelde contributie
    tijdig en volledig te voldoen.

3.  Een verzoek tot lidmaatschap kan gedaan worden bij een in een speciaal
    regelement opgesteld orgaan. Dit orgaan kan besluiten om het verzoek af te
    keuren, of goed te keuren.

4.  Indien het in lid 3 bedoelde orgaan nog niet opgericht is, zal het bestuur
    bevoegd zijn om als/namens dit orgaan op te treden.

5.  Het bestuur is bevoegd om een besluit tot goedkeuring van lidmaatschap te
    vetoën.

#### Artikel 5 – Eindigen lidmaatschap

Het lidmaatschap eindigt:

1.  Door het overlijden van het lid.

2.  Door schriftelijke opzegging door het lid. Het lidmaatschap eindigt dan met
    ingang van de eerste dag van de daarop volgende maand;

3.  Door schriftelijke opzegging of ontzetting door het bestuur om een dringende
    reden.

4.  Door schriftelijke opzegging of ontzetting van het in lid 3 van artikel 4
    bedoelde orgaan om een dringende reden.

#### Artikel 6 – Dringende reden

Dringende redenen in de zin van artikel 5 zullen onder andere aanwezig geacht
kunnen worden:

1.  Wanneer het lid handelt in strijd met de statuten, reglementen,
    voorschriften, besluiten of belangen van de Vereniging.

2.  Wanneer het lid de vereniging op onredelijke wijze benadeelt.

3.  Andere omstandigheden die als gevolg hebben dat van de vereniging niet
    redelijkerwijs verwacht kan worden dat het lid actief kan blijven bij de
    vereniging.

#### Artikel 7 – Vetorecht en beroep

1.  Zowel het bestuur als de Algemene Ledenvergadering zijn bevoegd tot het
    vetoën van het besluit tot schriftelijke opzegging, zoals bedoeld in lid 4
    van artikel 5, door middel van een besluit genomen door een simpele
    meerderheid.

2.  Bij ontzetting dient het orgaan dat het besluit tot ontzetting neemt het
    betreffende lid schriftelijk in kennis te stellen met opgaaf van redenen.
    Het lid kan binnen één maand na ontvangst van deze brief schriftelijk in
    beroep gaan bij de eerstvolgende ledenvergadering. De uitspraak van de
    ledenvergadering komt tot stand met gewone meerderheid van stemmen en is
    bindend. Gedurende de beroepstermijn en zolang het beroep niet is beslist,
    is het lid geschorst.

### Hoofdstuk 3. Het Bestuur

#### § 1. Het bestuur

#### Artikel 8

1.  Het bestuur wordt gevormd door alle bestuurders.

2.  Het bestuur beraadslaagt en besluit over het algemeen verenigingsbeleid en
    bevordert de eenheid van dat beleid.

#### Artikel 9

Bestuurders worden bij besluit van de Algemene Ledenvergadering benoemd en
ontslagen.

#### Artikel 10

1.  Mogelijke bestuursfuncties zijn:

    -   Voorzitter.

    -   Penningmeester.

    -   Secretaris.

2.  Bij regelementen kunnen andere bestuursfuncties gecreëerd worden en hier
    bevoegdheden aan toegewezen worden.

3.  Het bestuur zal per bestuursbesluit bestuursfuncties verdelen onder de
    bestuurders, tenzij de statuten anders bepalen.

#### Artikel 11

De bestuurders behouden na benoeming zowel hun stemrecht als hun lidmaatschap in
de Algemene Ledenvergadering.

#### Artikel 12

Bestuursbesluiten worden genomen bij gewone meerderheid van stemmen (meer dan de
helft). Bij het staken van de stemmen beslist de voorzitter.

#### Artikel 13

Alle besluiten tot invoering van regelementen en voorschriften worden door de
Voorzitter ondertekend.

#### Artikel 14

Alle besluiten tot wijziging van deze statuten worden door alle bestuursleden
ondertekend.

#### Artikel 15

1.  Het bestuur is gemachtigd om één of meerdere bestuursleden te volmachtigen
    om namens de vereniging de handelen of om de vereniging te
    vertegenwoordigen.

2.  De in lid 1 bedoelde volmacht kan zowel gedeeltelijk als volledig zijn. De
    volmacht kan zowel voor specifieke rechtshandelingen zijn, als voor alle
    rechtshandelingen. Hij kan een limiet hebben, maar ook onbegrensd zijn.

#### § 2. De voorzitter

#### Artikel 16

1.  Er dient altijd een voorzitter te zijn.

2.  De voorzitter wordt uit de leden benoemd.

3.  Een voorstel tot benoeming of ontslag van de voorzitter kan alleen tot
    stemming worden gebracht wanneer minimaal twee derden van de leden aanwezig
    zijn bij de Vergadering.

4.  Een besluit tot benoeming of ontslag van de voorzitter behoeft ten minste de
    helft van de uitgebrachte stemmen.

5.  Een besluit tot ontslag van een voorzitter gaat pas van kracht wanneer er
    een besluit tot benoeming van een nieuwe voorzitter is genomen.

#### Artikel 17

1.  Indien er geen voorzitter is, zal er binnen 14 dagen een Algemene
    Ledenvergadering uitgeroepen worden om een nieuwe Voorzitter te benoemen.
    Totdat er een nieuwe Voorzitter is, zal de functie van Voorzitter
    overgenomen worden door de bestuurder met de hoogste senioriteit.

2.  De in lid 1 bedoelde speciale vergadering zal minimaal 7 dagen van tevoren
    aangekondigd worden.

3.  Indien de vergadering zoals bedoeld in lid 1 niet het in lid 3 van artikel
    10 gestelde minimumaantal aanwezigen heeft, zal de

#### Artikel 18

1.  Bevoegdheden die niet aan andere bestuurders toebehoren, zullen aan de
    voorzitter toebehoren.

2.  Indien het bestuur alleen bestaat uit de voorzitter, dan zal deze voorzitter
    de volledige bevoegdheid tot vertegenwoordiging van de vereniging hebben.

#### § 3. De overige bestuurders

#### Artikel 19

1.  Bij besluit van de algemene ledenvergadering worden comités ingesteld. Zij
    staan onder leiding van een of meerdere bestuurders van de vereniging.

2.  Ook kunnen bestuurders worden benoemd die niet belast zijn met de leiding
    van een comité.

#### Artikel 20

Het bestuur besluit welke bestuurders welke bevoegdheden verkrijgen.

### Hoofdstuk 4. De Algemene Ledenvergadering

#### § 1. Inrichting en samenstelling

#### Artikel 21

1.  De vergadering wordt voorgezeten door de voorzitter.

2.  De vergadering benoemd een van haar leden om notulen op te maken van de
    vergadering. Deze kan tevens lid van het Bestuur zijn.

#### § 2. Werkwijze

#### Artikel 22

Jaarlijks op een bij de regelementen te tijdstip wordt door of namens de
Voorzitter in een vergadering van de Algemene Ledenvergadering een uiteenzetting
van het door het bestuur te voeren beleid gegeven.

#### Artikel 23

1.  De Vergadering mag alleen beraadslagen of besluiten, indien meer dan de
    helft van het aantal leden ter vergadering aanwezig is, tenzij een
    regelement anders bepaald.

2.  Besluiten worden genomen bij meerderheid van stemmen.

3.  De leden stemmen zonder last.

4.  Over zaken wordt mondeling en bij hoofdelijke oproeping gestemd, wanneer één
    lid dit verlangt, tenzij een regelement anders bepaald.

#### Artikel 24

De voorzitter en de overige bestuurders geven de Vergadering mondeling of
schriftelijk de door een of meer leden verlangde inlichtingen waarvan het
verstrekken niet in strijd is met het belang van de Vereniging.

#### Artikel 25

De Vergadering heeft het recht van onderzoek (enquête), te regelen in de
regelementen.

#### Artikel 26

1.  Jaarlijks wordt door de Vergadering een kascommissie samengesteld, bestaande
    uit minimaal twee leden die geen lid van het Bestuur zijn. De kascommissie
    controleert de inkomsten en de uitgeven van het voorgaande jaar.

2.  De verantwoording van de ontvangsten en de uitgaven van de Vereniging wordt
    aan de Algemene Ledenvergadering gedaan overeenkomstig de bepalingen de
    regelementen. De jaarrekening wordt door het bestuur aan de Algemene
    Ledenvergadering overlegd.

### Hoofdstuk 5. Regelementen en Voorschriften

#### § 1. Regelementen en andere voorschriften

#### Artikel 27

De vaststelling van regelementen geschiedt door het bestuur en de Algemene
Ledenvergadering gezamenlijk.

#### Artikel 28

1.  Voorstellen van regelementen kunnen worden ingediend door of vanwege het
    bestuur en door de Algemene Ledenvergadering.

2.  Voorstellen van regelementen, in te dienen door de Algemene
    Ledenvergadering, worden bij haar door een of meer leden aanhangig gemaakt.

#### Artikel 29

Voorstellen van regelementen door het Bestuur worden gezonden aan de Algemene
Ledenvergadering.

#### Artikel 30

Zolang een voorstel van regelement niet door de Algemene Ledenvergadering is
aangenomen, kan het door of vanwege de indiener worden ingetrokken.

#### Artikel 31

1.  Een voorstel wordt regelement, zodra het door de Algemene Ledenvergadering
    is aangenomen en door de Voorzitter is ondertekend.

2.  De Voorzitter en de Algemene Ledenvergadering geven elkaar kennis van hun
    besluit omtrent enig voorstel van regelement.

3.  De Algemene Ledenvergadering met een meerderheid van twee derden van de
    leden besluiten om de Voorzitter te verplichten het besluit en/of voorstel
    en/tot regelement te ondertekenen.

4.  Indien de Voorzitter het in lid 3 bepaalde besluit negeert, kan de Algemene
    Ledenvergadering hem een dwangsom opleggen tot maximaal vijf keer de bij
    regelement bepaalde ledencontributie.

#### Artikel 32

De regelementen worden bekendgemaakt via het ledenportaal op de website van de
Vereniging. Bij bekendmaking wordt ook vernoemd vanaf welk moment zij in werking
treden. Zij treden niet in werking voordat zij zijn bekendgemaakt.

#### Artikel 33

1.  Voorschriften worden bij bestuursbesluit vastgesteld.

2.  Voorschriften, door sancties te handhaven, worden daarin alleen gegeven
    krachtens de regelementen. De regelementen bepaalt de op te leggen straffen.

3.  Voorschriften worden bekendgemaakt via het ledenportaal op de website van de
    Vereniging. Bij bekendmaking wordt ook vernoemd vanaf welk moment zij in
    werking treden. Zij treden niet in werking voordat zij zijn bekendgemaakt.

#### Artikel 34

1.  De verplichte ledencontributies van de Vereniging worden geheven uit kracht
    van een regelement. Andere verplichte contributies van de Vereniging worden
    bij regelementen geregeld.

2.  De regelementen die de contributies regelen kunnen bij verschillende soorten
    lidmaatschap, verschillende contributies heffen.

3.  Bij bestuursbesluit kan het bestuur handelen namens de leden. De leden
    dienen hier zo spoedig mogelijk van op de hoogte gesteld te worden.

### Hoofdstuk 6. Afdelingen en andere lichamen of organen

#### Artikel 35

1.  Bij of krachtens de regelementen kunnen organen van de Vereniging worden
    ingesteld en opgeheven.

2.  De regelementen regelen de taken, samenstelling, bevoegdheid en de
    inrichting van deze organen.

#### Artikel 36

1.  De geschillen tussen leden of verenigingsorganen worden bij door middel van
    een interne hoorzitting beslist, tenzij deze behoren tot de kennisneming van
    de Nederlandse rechterlijke macht of hun beslissing bij de Nederlandse wet
    of verenigingsregelementen aan anderen is opgedragen.

2.  De Voorzitter leidt de interne hoorzitting, tenzij de regelementen anders
    bepalen, of hij een ander aanwijst.

### Hoofdstuk 8. Herziening van de Statuten of Rechtsvorm

#### Artikel 37

Herziening of verandering van de Statuten geschiedt comform artikel 2:42 ju.
Artikel 2:43 van het Burgerlijk Wetboek.

#### Artikel 38

Bij wijziging of herziening is het bestuur verplicht om het besluit tot
herziening met een kopie van de nieuwe statuten ondertekend door alle
bestuurders op te sturen naar de Kamer van Koophandel.
